# Hur många räcker receptet till?

Hur många våfflor du kan göra av ett recept beror på flera saker. Olika våffeljärn är olika stora - hur mycket smet som går åt (och hur stora våfflor det blir) varierar från järn till järn. Sen kan du välja att använda mer eller mindre smet, och få mer eller mindre tjocka våfflor.

Men här är några tumregler:

Det går åt 1/2-1 dl smet per våffla. Normalt är cirka 3/4 dl smet per våffla.

Titta på mängden vätska i receptet - antalet deciliter X två brukar bli ungefär så många våfflor som du får ut av receptet.

Ett recept som [det här](http://www.vafflor.se/Vanliga-vafflor-med-bakpulver), innehåller fyra deciliter vätska och räcker då till 8-10 våfflor. Detta är ett vanligt recept och många av recepten på vafflor.se räcker till ungefär 8-10 våfflor.
