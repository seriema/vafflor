# Matiga havrevåfflor

Goda och mättande våfflor med kryddig smak och skinka eller korv i smeten.

8- 10 våfflor

### Du behöver:
* 4 dl mjölk
* 3 dl havregryn
* 1 dl grahamsmjöl
* 1 tsk bakpulver
* 2 ägg
* 2 msk rapsolja
* 80 g rökt skinka eller kryddig korv
* 4 soltorkade tomater
* 1 krm basilika
* 2 krm paprikapulver
* 1 krm salt

### Gör så här:
Blanda samman mjöl och havregryn i en bunke, tillsätt bakpulver, salt och kryddor. Fintärna skinkan. Vispa mjölk och ägg och blanda ner oljan. Vispa eller mixa i mjöl- och kryddblandningen. Rör ner skinkan.

Låt nu smeten stå och svälla minst 15 minuter innan den gräddas.

Servera med färska tomater och gärna parmesanost.