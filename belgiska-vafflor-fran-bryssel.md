# Belgiska våfflor

## Våfflor från Bryssel

Observera! Till skillnad från övriga recept är dessa för cirka 20 laggar. Mera tips hittar du [här](antal-personer.md).

### Du behöver

* 40 g jäst
* 4 dl mineralvatten med bubblor
* 500 g mjöl (ca 8 1/3 dl)
* 4 dl mjölk
* 1 krm salt
* 8 ägg
* 250 g smält smör

### Gör så här

Till dessa våfflor används egentligen ett speciellt våffeljärn för belgiska våfflor. Detta för att baka denna typ av tjockare våfflor. Men har du ett stort, vanligt våffeljärn, som rymmer mycket smet och ger tjocka våfflor (ofta gör äldre järn det) så går det fint att grädda dessa lätta, luftiga våfflor.

Det är mineralvattnet som ger våfflorna deras lätta struktur. Ljumma mineralvattnet och lös jästen i det. Mät upp mjölet i en skål och gör en grop i mitten av mjölet. Blanda i jästlösningen försiktigt och rör till en jämn smet. Tillsätt mjölk och salt. Tillsätt äggulorna. Vispa äggvitorna till hårt skum och lyft försiktigt över dem till smeten och rör försiktigt i dem. Täck degen och låt den jäsa till sin dubbla storlek. Rör ner det smälta smöret. Grädda. Servera med vaniljsocker eller enbart florsocker.
